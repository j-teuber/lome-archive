<!DOCTYPE html>

<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">

    <title>CHRjd79y8Rh &mdash; G+ LoME Archive</title>
    <meta name="keywords" content="LoME, Languages of Middle Earth, elvish, sindarin, quenya, Tolkien, Tamas Ferencz">
    <meta name="description" content="Archive of Tamas Ferencz's Google Plus community Languages of Middle Earth (LoME)">

    <!-- CSS -->
    <link rel="stylesheet" href="/lome-archive/assets/css/main.css">

    <!--Favicon-->
    <link rel="shortcut icon" href="/lome-archive/assets/img/logo.ico" type="image/x-icon">

    <!-- Simple-Jekyll-Search 1.17.12 -->
    <script src="/lome-archive/assets/js/vendor/simple-jekyll-search.min.js" type="text/javascript"></script>

    <!-- Smart Quotes -->
    <script src="/lome-archive/assets/js/vendor/smartquotes.js"></script>
</head>

  <body>
    <header class="site-header">

	<a class="site-title" href="/lome-archive/">
		G+ LoME Archive
    </a>
    
    <nav class="big-nav">
        
        
            
        
            
        
            
        
            
        
            
        
            
                
                
                [<a href="/lome-archive/all.html">All</a>]
            
        
            
                
                
                [<a href="/lome-archive/tags.html">Tags</a>]
            
        
            
                
                
                [<a href="/lome-archive/search.html">Search</a>]
            
        
	</nav>
    <nav class="small-nav">
        [ <a href="/lome-archive/menue.html">Menue</a> ]
    </nav>
</header>
<hr>

      <div class="title-block">
    <div class="title">
        Post <span class="post-id">CHRjd79y8Rh</span>
    </div>
    <div class="tag-block">
        <div class="previous">
            
                <a href="https://j-teuber.github.io/lome-archive/posts/759Yod9RH2S">← previous</a>
            
        </div>
        <div class="tags">
            
                <a class="tag" href="/lome-archive/tags.html#james-coish">James Coish</a>,
            
                <a class="tag" href="/lome-archive/tags.html#quenya-chat">Quenya Chat</a>,
            
                <a class="tag" href="/lome-archive/tags.html#tamas-ferencz">Tamas Ferencz</a>,
            
                <a class="tag" href="/lome-archive/tags.html#robert-reynolds">Robert Reynolds</a>
            
        </div>
        <div class="next">
            
                <a href="https://j-teuber.github.io/lome-archive/posts/7rQXdtF5Z6L">next →</a>
            
        </div>
    </div>
</div>
<div class="content-all">
            <div class="original-post">
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 17, 2018 (10:21)</span>
        </h3>
        <div class="content">Merin nyare len pá i osto yasse sí séran: Budapest.<br><br>Sí rie *naþumo nán sisse, an háran Angalnóresse. Nostaina ostosse lárion lepenquain oa, túlelme hare sis as ontaronyar íre oianen koranari toloque. Ta handen sinome tere pella koranari *yuquain.<br>Budapest Mayarnóreo *hérosto. Lier oianer sisse oirello, mal koranari tuxa ar *nelquain lempe yá ostor nelde - Buda, Pest, ta Óbuda - olaner *ertaine ve Budapest.<br>I síre Duna (*Anduna) sirya tere i osto formenello hyarmenna. Buda ar Pest *lavéle nar: Buda ambuna ná, Pest lára. Yéni yá Pesto nómesse luxor lante.<br>Sí lie *yundóra oiar sisse. Náse vanima osto - íta *kekennalima (visitable).<br><br>Anin nyare pá i osto, opele yasse harille.</div>
        </div>
        
        <!-- more -->
        
        </div>
        <div class="comments">
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 17, 2018 (13:11)</span>
        </h3>
        <div class="content">kekennalima: *talmataina to i quetta <i>lirustea</i> ekuva men ké yuhta <i>*kenestea</i></div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#james-coish">James Coish</a>
        <span class="time">Apr 18, 2018 (01:57)</span>
        </h3>
        <div class="content">Talmataina...'based'?</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 18, 2018 (07:08)</span>
        </h3>
        <div class="content">+<a class="mention" href="/lome-archive/tags.html#james-coish">James Coish</a> ná</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#robert-reynolds">Robert Reynolds</a>
        <span class="time">Apr 18, 2018 (16:28)</span>
        </h3>
        <div class="content">Máran sí nitya ostosse ya mo esta Torrington; i esse enyalien osto *Angaldóresse. John Brown nosonte sisse; rinkes lerya móler ar *kánusse nóreryo nakantes.<br><br>Torrington úra lairesse yo helka hrívesse. Tuilesse, vilya *vorwirya: s’ amalauka noa Elenyasse ananta hrinse noa lómesse. Forostali taurie; nende hare tasse. Quelli, kuimali oiar ara <s>falasserya</s> hrestarya. Koali yo malleli, yaron rimbe yáre, untupir ilye hyane astar i osto. Nóre i osto *linambuna ar síre *terkire nando; i *assíre lára.</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 18, 2018 (16:49)</span>
        </h3>
        <div class="content">Manima *nórestasse ná Torrington?</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#robert-reynolds">Robert Reynolds</a>
        <span class="time">Apr 18, 2018 (21:07)</span>
        </h3>
        <div class="content">+<a class="mention" href="/lome-archive/tags.html#tamas-ferencz">Tamas Ferencz</a> Qui hanyan “*nórestasse” márie, Torrington osto ya mi *Konnehtikut, turmen, ya mi Vinya *Angaldóre, *ardeon, ya mi *Turmenasta *Ameriko. Torrington mi Litchfield, *turmeninke ya mi Konnehtikut, mal mo *yuhta *Konnehtikutye *turmeninki rie <s>apakenien</s> *apanyarien pá *vilwiste; *turmeninki yar mi hyane turmelli samir túrie *kánusser.<br><br><i>*nórestasse</i> ‘<s>?in a land system, collection, structure</s> division of a country, county, state, shire’<br><i>*Konnehtikut</i> ‘Connecticut’<br><i>turmen</i> ‘*state’<br><i>*ardeon < arda-yon(de) [ve Sindarin “gardhon”]</i> ‘province, large physical (not necessarily political/governmental) region’<br><i>*Turmenasta</i> ‘United States; (lit.) particular instance of a system, collection, structure of states; alternately, (lit.) State-land’<br><i>*Amerika</i> ‘America’<br><i>*Konnehtikutya</i> ‘of or pertaining to Connecticut’<br><i>*turmeninke</i> ‘county, small political/governmental realm’<br><i>*apanyar-</i> ‘to foretell, predict’<br><i>*kánusse</i> ‘government’</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 18, 2018 (21:20)</span>
        </h3>
        <div class="content">+<a class="mention" href="/lome-archive/tags.html#robert-reynolds">Robert Reynolds</a> <i>*nôresta</i> "division of a country, county, state, shire" </div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#robert-reynolds">Robert Reynolds</a>
        <span class="time">Apr 19, 2018 (15:40)</span>
        </h3>
        <div class="content">+<a class="mention" href="/lome-archive/tags.html#tamas-ferencz">Tamas Ferencz</a> *Konnehtikut *forróna *Turmenastasse. Minya li’ estane sa “Quinnehtukqut” ya tea “anduine-nóme” hya “ar’ anduine”: anduine *tersiry’ ampalda nando i nóreo endasse. I nóre lá yán’, ananta rimbe quelli harir sasse. Lan rie minye lieli máraner sasse, *nelka taure untúpane sa. Katar, quelli tulder han earello ar seruner i nórenna; latyaneltes restalínen yar unduláver ilqua. Sír, taureli enutúlier sanna. Ea hyarna hresta yasse rimbe herenye quelli oiar.</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 19, 2018 (15:56)</span>
        </h3>
        <div class="content">+<a class="mention" href="/lome-archive/tags.html#robert-reynolds">Robert Reynolds</a> kesyalima! Merin mine auresse lelyuvan tanna. Nánen Bostonesse tere nótime ri nótime koranari yá, mal nés meter karaitie-yomenie ar lá naitie ekénien i osto hya i nóre.</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#robert-reynolds">Robert Reynolds</a>
        <span class="time">Apr 19, 2018 (16:35)</span>
        </h3>
        <div class="content">+<a class="mention" href="/lome-archive/tags.html#tamas-ferencz">Tamas Ferencz</a> Sa vanima nóme: <s>íta *kenestea</s> *ankenestea yo *kekénima, ve Budapest.<br><a class="ext-link" href="https://plus.google.com/photos/106942890938503213046/albums/6546168216300502497/6546168223669725954">https://plus.google.com/photos/...</a></div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 19, 2018 (16:41)</span>
        </h3>
        <div class="content">+<a class="mention" href="/lome-archive/tags.html#robert-reynolds">Robert Reynolds</a> *tatallalima!</div>
        </div>
        
        </div>
        
</div>

    
<script>smartquotes();</script>

  </body>
</html>
