<!DOCTYPE html>

<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">

    <title>MpF7BRRpdEz &mdash; G+ LoME Archive</title>
    <meta name="keywords" content="LoME, Languages of Middle Earth, elvish, sindarin, quenya, Tolkien, Tamas Ferencz">
    <meta name="description" content="Archive of Tamas Ferencz's Google Plus community Languages of Middle Earth (LoME)">

    <!-- CSS -->
    <link rel="stylesheet" href="/lome-archive/assets/css/main.css">

    <!--Favicon-->
    <link rel="shortcut icon" href="/lome-archive/assets/img/logo.ico" type="image/x-icon">

    <!-- Simple-Jekyll-Search 1.17.12 -->
    <script src="/lome-archive/assets/js/vendor/simple-jekyll-search.min.js" type="text/javascript"></script>

    <!-- Smart Quotes -->
    <script src="/lome-archive/assets/js/vendor/smartquotes.js"></script>
</head>

  <body>
    <header class="site-header">

	<a class="site-title" href="/lome-archive/">
		G+ LoME Archive
    </a>
    
    <nav class="big-nav">
        
        
            
        
            
        
            
        
            
        
            
        
            
                
                
                [<a href="/lome-archive/all.html">All</a>]
            
        
            
                
                
                [<a href="/lome-archive/tags.html">Tags</a>]
            
        
            
                
                
                [<a href="/lome-archive/search.html">Search</a>]
            
        
	</nav>
    <nav class="small-nav">
        [ <a href="/lome-archive/menue.html">Menue</a> ]
    </nav>
</header>
<hr>

      <div class="title-block">
    <div class="title">
        Post <span class="post-id">MpF7BRRpdEz</span>
    </div>
    <div class="tag-block">
        <div class="previous">
            
                <a href="https://j-teuber.github.io/lome-archive/posts/TBExZWGdhU9">← previous</a>
            
        </div>
        <div class="tags">
            
                <a class="tag" href="/lome-archive/tags.html#quenya-chat">Quenya Chat</a>,
            
                <a class="tag" href="/lome-archive/tags.html#tamas-ferencz">Tamas Ferencz</a>,
            
                <a class="tag" href="/lome-archive/tags.html#robert-reynolds">Robert Reynolds</a>
            
        </div>
        <div class="next">
            
                <a href="https://j-teuber.github.io/lome-archive/posts/1mr11p5A52P">next →</a>
            
        </div>
    </div>
</div>
<div class="content-all">
            <div class="original-post">
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 23, 2018 (15:26)</span>
        </h3>
        <div class="content">Sina hliasse merin sa nyaruvalve min exen pá parma ya *lanéya ehentanielve.<br>Nyaruvan len pá parma tékina ló nyarnamaitar ye mine i ammelde nyarnamaitanyaron: Stephen Donaldson. Láse i minya lú íre ehentánien i parma – senyave hentanyes *millume ilye nótime koranaressen. I parma estaina <i>Mordanto Maure</i> (Mordant’s Need), ar nas *intyaite nyarna. <br>Terisa Morgan nessa nís ye hare erinqua mí New York. *Tyarwenen *sahtaite atareryo náse íta *latanka. Marderya quanta kilintillaron, *itan antorya estelerya véra ieryasse.<br>Mine lómisse nessa nér mitta Teriso mar ter kilintilla, ta arka Terisanna sa tuluvas asesse Mordantanna, an i aránie alta raxesse ná ar savis i Terisa pole aþya tien mahta Mordanto kotumor. Terisa hilya i nér ter i kilnitilla Mordantanna.<br>Lahtaina tere i kilintilla kimis inse tarminasse estaina Orison. Tuvis sa tana ilúvesse kurumor polir yuhta kilintillar kole hya menta atani hya engwi mine nomello exa nomenna. Tuvis yú sa Mordanto aran, Joyse, olólie *hwinda, ar apta varya Mordant kotumoryannar. Terisa ar tultamorya, Geraden, yestar lende tuve man Mordanto naiti kotumor nar ar manen eke tien turitat.<br><br><br>*lanéya: adv. “recently, not long ago”<br>*millume: adv. “once”<br>*intyaite: adj. “fantastic, fantasy-”<br>*itan: conj. “so that, in order to”<br>*tyarwenen: conj. “because of”<br>*sahtaite: adj. “oppressive, tyrannical”<br>*latanka: adj. “unsure, insecure”<br>*hwinda: adj. “mad, crazy”<br></div>
        </div>
        
        <!-- more -->
        
        </div>
        <div class="comments">
        
        <div class="comment">
        <h3 class="author">
        <a class="author-name" href="/lome-archive/tags.html#robert-reynolds">Robert Reynolds</a>
        <span class="time">Apr 24, 2018 (22:04)</span>
        </h3>
        <div class="content">Nyarin len pá yára parma ya ontanie rimb’ entali: Hlókion (“Dracula”) ló Bram Stoker. Ehentanienyes nótime lús. Nyaris nyáre aqua quentalínen yar quell’ i nyáress’ etékier.<br><br>Hlókion atan ye, andanéya, óliéla náne *sertyulmo. I nyáreo yestasse, Hlókion heru <s>palan</s> haira nóreo ar mere seru *Angaldóresse. Tultas atan ye mo esta Jonathan Harker *itan i atan panuva Hlókióno lenda yo tulustan *Angaldórenna. Jonathan pare manima nasse Hlókion ar ole *hwinda þossenen. Lan Jonathan entule málenna, quentali nyarir pá i nís ye veryuvas, ye mo esta Mina. Hlókion léli’ *Angaldórenna’r anta quellin umbari yar ulke lá nuru. Mina, Jonathan, aþumottar rikir hrangien Hlókion.<br><br><br><i>*sertyulmo</i> n. “vampire, (lit.) blood-drinker” ← √SEREK + <i>*yulmo</i><br><i>*itan</i> conj. “such that, so that, in order to”<br><i>*hwinda</i> adj. “insane, mad, crazy”</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 25, 2018 (00:05)</span>
        </h3>
        <div class="content">+<a class="mention" href="/lome-archive/tags.html#robert-reynolds">Robert Reynolds</a> [óliéla náne?]</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#robert-reynolds">Robert Reynolds</a>
        <span class="time">Apr 25, 2018 (00:45)</span>
        </h3>
        <div class="content">+<a class="mention" href="/lome-archive/tags.html#tamas-ferencz">Tamas Ferencz</a> [“was having become = had become”, ve “ólielyane”]</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 25, 2018 (09:26)</span>
        </h3>
        <div class="content">+<a class="mention" href="/lome-archive/tags.html#robert-reynolds">Robert Reynolds</a> [ah, I see; I tend to stick to the fully conjugated "updated" káriélane, óliélane forms if I really need a pluperfect]</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 25, 2018 (12:12)</span>
        </h3>
        <div class="content">I hilyala parma yo merin nyare len ná <i>Locke Lamoro *Kúvi</i> ló Scott Lynch, ar *hildaryar, an i parma ná parma-témo minya asta (ambe parma atta leryaine i témasse tensi).<br>Locke Lamora arpo. Se i Aráte *Oquenion *astamo, ya véle atanion otornasse: arpor nante, mal rie rafinte herenyallor. <br>Locke ar otornoryar oiar mi Kamorr, ya osto ampanaina to tollion yo *nerrattaron rembe. Yéni yá yáre *etteleali marner mi Kamorr ta i quanta yonde, mal hehtanentes andanéya; rie núle ataquentar enyalir túrienta. Locke ar i Aráte Oqueni olir rembine mi i osto nulle mahtaler ar kostaler ta ente i neuna parmasse netir kirya ar olir *ear-arpor.<br>I téma lá karinwa tensi: ambe parmar tuluvar i *tuluryasse.<br><br><i>*kúve</i> n. "a lie", modelled on EQ <i>furu</i> updated to later Quenya <i>kuv-</i> "conceal"<br><i>*hilda</i> n. "sequel, continuation" KHIL + <i>-da</i> "result of an action"<br><i>*oquen</i> n. "bad person, criminal, ruffian, bandit" OKO + <i>quén</i> (or perhaps <i>*olquen/ulquen</i>?)<br><i>*astamo</i> n. "member, participant"<br><i>*nerratta</i> n. "canal, watercourse" <i>nén</i> + <i>*ratta</i> "course, riverbed" RATH<br><i>*etteleali</i> here: "aliens"<br><i>*ear-arpo</i> n. "pirate"<br><i>*tulurya</i> here: "future" as a noun</div>
        </div>
        
        <div class="comment">
        <h3 class="author">
        <a class="author-name" href="/lome-archive/tags.html#tamas-ferencz">Tamas Ferencz</a>
        <span class="time">Apr 25, 2018 (12:29)</span>
        </h3>
        <div class="content"><a class="ext-link" href="https://www.amazon.co.uk/Lies-Locke-Lamora-Gentleman-Sequence-ebook/dp/B002VBV1S6/ref=sr_1_1?s=books&ie=UTF8&qid=1524652167&sr=1-1&keywords=lies+of+locke+lamora">https://www.amazon.co.uk/Lies-Locke-Lamora-Gentleman-Sequence-ebook/dp/B002VBV1S6/ref=sr_1_1?s=books&ie=UTF8&qid=1524652167&sr=1-1&keywords=lies+of+locke+lamora</a></div>
        </div>
        
        </div>
        
</div>

    
<script>smartquotes();</script>

  </body>
</html>
